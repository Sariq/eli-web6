<div class="papers slideLeft " style="width: 60%; height: 100%; margin-top: 90px;">

    <div class="container " style="direction: rtl; width: 80%; height: 100%">

        <div class="col-md-12 ">


            <h4 class="notopmarg nobotmarg">זיהוי ואיתור ילד במצוקה</h4>
            <p style="direction: rtl">
            <p>
                במקרים מסוימים, התנהגות מוזרה של ילד או סימני פגיעה חיצוניים יכולים להצביע בברור על כך שהילד הוא ילד בסיכון. זיהוי האינדיקאטורים אינו הוכחה כשלעצמו לפגיעה בילד, אך בהחלט יכול להצביע על פגיעה או על מצוקה של ילד, בייחוד כאשר מופיעים אצלו כמה וכמה סימפטומים.
לעיתים ניתן לראות פגיעות החוזרות על עצמן שוב ושוב, או הסברים ותירוצים לא מספקים של הילד לפגיעה – דבר אשר צריך למשוך את תשומת הלב ולהעיד על אפשרות סביר לפגיעה.כדאי לדעת שגם למומחים לא קל לאבחן פגיעה.
חשוב להדגיש: האינדיקאטורים המובאים מחולקים על פי ארבעת סוגי הפגיעות, אך עם זאת קיימת חפיפה בין האינדיקאטורים השונים לבין סוגי הפגיעות. בנוסף, בבואנו לאתר ילד בסיכון, נסתמך על שלושה אינדיקאטורים ויותר (רצוי שיהיו גם אינדיקאטורים התנהגותיים וגם פיזיים).
            </p>

            <h5><strong>פגיעה פיזית:</strong></h5>

            <p>
                <h5><strong>אינדיקאטורים רגשיים:</strong></h5>
                ילד הנמנע ממגע פיזי עם מבוגרים ( הילד הפגוע לעיתים קרובות ידחה כל מגע כזה, לעיתים יתכווץ בכל גופו כתגובה לניסיון מגע כזה). ילד המגלה חרדה מרובה כשילדים אחרים בוכים.
ילד המציג התנהגויות קיצוניות: אלימות קיצונית או הסתגרות ופסיביות קיצונית, או כל שינוי בלתי מוסבר וקיצוני בהתנהגות הילד והישגיו.ילד המצהיר כי הוא מפחד לחזור הביתה או בוכה כאשר מגיע הזמן לחזור הביתה.ילד המגיע לביה"ס מוקדם מאוד ונשאר מאוחר ככל האפשר.ירידה בלימודים, נטייה להירדם בכיתה לעיתים תכופות. ילד שנעדר לעיתים תכופות מהלימודים, לתקופה של מספר ימים.ילד שאינו מצטרף לפעילות חברתית בביה"ס ואין לו חברים כלל.
 
            </p>

            <p>
                <h5><strong>אינדיקאטורים פיזיים:</strong></h5>
                פציעות חוזרות ונשנות: חבורות ושטפי דם בלתי מוסברים, על הפנים שפתיים והפה.במצבים שונים של החלמה או הגדלה, לדוגמא: שטפי דם בצבעים שונים, סימנים של חבורות ישנות וטריות המופיעים יחד באזורים נרחבים של הגוף, הגב והאחוריים. חבורות ושטפי דם המופיעים בצורה סימטרית על הזרועות, הפנים וכו'. כוויות מסיגריות, במיוחד על כפות הרגליים, כפות הידיים, גב ועכוז.סימני כוויות " יבשים" אשר ניתן לראות בברור את סימן המכשיר על ידו נגרמו: מגהץ, מטבע חם סכין מלובן וכו'. סימני כוויה ושפשוף של חבל על פרקי הידיים, הרגליים והצוואר.
 
            </p>


            <h5><strong>פגיעה מינית:</strong></h5>

            <p>
                <h5><strong>אינדיקאטורים התנהגותיים :</strong></h5>
                פחדים חדשים במיוחד פחדים שקשורים למגע גופנית.ילד הנראה מכונס בעצמו, עסוק בפנטזיות ומציג התנהגות ילדותית. לעיתים נראה כלפי חוץ כמפגר.יחסי חברות מועטים ורדודים וכן הערכה עצמית נמוכה. הימנעות מהשתתפות בשיעורי ההתעלמות או כל פעילות פיסית אחרת עיסוק בפעילות עבריינית, בריחה מהבית. מציג ידע מיני או התנהגות מינית מוזרה, מתוחכמת ובלתי רגילה לבני גילו.
שינויים התנהגותיים, אי שקט או נסיגה לשלב התפתחותי מוקדם יותר ( כמו חזרה להרטבה).
 
            </p>

            <p>
                <h5><strong>אינדיקאטורים פיזיים:</strong></h5>
                קשיים בהליכה או בישיבה. ילד שמגיע עם בגדים לא מתאימים למזג האוויר (כמו ילד הלובש בגדים ארוכים בקיץ). בגדים תחתונים מוכתמים, קרועים או כאשר כתמי דם מופיעים עליהם. תלונות על כאב, או גירוי באזור איבר המין. חבורות ושטפי דם באברי המין החיצוניים. מחלות מין במיוחד אצל ילדים מתחת לגיל 13. הריון, במיוחד בגיל ההתבגרות המוקדם אם אתם מתרשמים שהילד אכן במצוקה וקיים חשד לפגיעה מינית, רצוי לשאול את הילד אם קרה משהו או האם מישהו פגע בו או נגע בו בצורה לא נכונה. אם הילד טוען שלא, אפשר לחזק את המסר שאם אי פעם קורה דבר כזה או שיש בעיה אחרת, אתם תרצו לדעת, על מנת לעזור. כמו כן אם אתם מודאגים מסימני מצוקה או חוששים שהילד שומר סוד של פגיעה, רצוי להתייעץ עם אנשי מקצוע שיכולים להדריך אתכם כיצד לפעול. הדבר חשוב במיוחד לאור הניסיון שאופן הפניה הראשוני לילד קריטי לגבי היכולת שלו לשתף ולהסתייע במבוגרים בהמשך.
 
            </p>

            <p>
                <h5><strong>במידה והילד מגלה לכם כי נפגע:</strong></h5>
                חשוב לפעול באופן הבא:להאמין לילד ולמה שאמר לכם. לשמור על קור רוח (גם אם זה אינו משקף הרגשתכם באותו זמן). לא להרבות בשאלות, אלא לאפשר לילד לספר מה שהוא רוצה ובקצב שהוא בוחר. ניתן לשדר כי יוכל להמשיך ולספר בכל זמן שירצה, תמיד תהיו קשובים. להדגיש בפני הילד כי אינכם כועסים עליו, וכי האשם בפגיעה הוא אך ורק הפוגע. הדבר חשוב ביותר מאחר שילדים נוטים לקחת אחריות לא להם במצבים כאלו. חשוב לא לשמור בסוד, בתוך המשפחה, את דבר הפגיעה. חשוב לשכנע את הילד לא להסתיר את דבר הפגיעה מאחיו או מאחד מהוריו. התמיכה שהוא יכול לקבל מחברים ומבני משפחה חשובה ומחזקת. חובת הדיווח: החוק קובע כי ברגע שיש חשד סביר שארעה פגיעה, יש לדווח על-כך לפקידת הסעד או למשטרה. הרשו לעצמכם תמיכה מאחר והמצוקה משותפת לכולם. לגיטימי ואף רצוי התייעץ עם איש מקצוע אובייקטיבי כדי להיות פנוי רגשית לילד. הזנחה:אינדיקאטורים התנהגותייםגניבה או חיפוש אחר מזון. הרדמות מתמדת בכיתה. היעדרות תכופה מבית- הספר. התמכרות לאלכוהול ו/או סמים. מעורבות בפעולות עברייניות כמו ונדליזם או גניבה. אינדיקאטורים פיזייםרעב מתמיד, הגיינה ירודה, ביגוד בלתי הולם. העדר השגחה במיוחד כאשר מדובר בפעילות ממושכת הכרוכה בסכנה ודורשת השגחת מבוגר. עייפות מתמדת או חוסר הקשבה. צרכים פיזיים או בעיות רפואיות לא מטופלת (כמו פציעות בלתי מטופלות, קשיי ראיה או שמיעה בלתי מטופלים). נטישה. פגיעה רגשית:אינדיקאטורים התנהגותייםהרגלים כמו: מציצת אצבע, נשיכות, בעיות אכילה, הכאה עצמית וכד'. הפרעות בהתנהגות: הפרעות בשינה, עכבות במשחק. תגובות פסיכו נוירוטיות: היסטריה, אובססיביות, קומפולסיביות, פוביות והיפוכונדרייה. התנהגויות קיצוניות: צייתנות יתר, פאסיביות קיצונית או אגרסיביות קיצונית, דרשנות יתר או חוסר דרשנות מוחלט. התנהגות סתגלנית מוגזמת: התנהגות בוגרת מאוד כמו- דאגה הורית לילדים אחרים, או שהיא ילדותית מאוד כמו הטחת ראש בקיר ומציצת אצבע. עיכובים בהתפתחות הרגשית והאינטלקטואלית. ניסיונות התאבדות.
 
            </p>

        </div>
    </div>
</div>
